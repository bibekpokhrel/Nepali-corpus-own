पाठकहरु शब्दका पछाडिको मानिसबारे थाहा पाउन चाहन्छन्। उनीहरु त्यो व्यक्तिसम्म पहुँच चाहन्छन् र अन्तरक्रिया गर्न चाहन्छन्। सफल लेखकहरुले उनीहरुको दर्शक/स्रोतालाई एक वा अर्को तरिकाले पहुँच दिन्छन् र उनीहरुसँग अन्तरक्रिया गर्छन्। यो सोसल मिडिया, साहित्यिक मेला वा पुस्तक यात्रामार्फत् पनि हुन सक्छ।
त्यसपछि, आलोचनात्मक रुपमा होस् वा व्यावसायिक रुपमा सफल भएका धेरै छन् जसले अहिलेका विभिन्न ससाना कुराहरुमा ध्यान दिन्छन्। यस्ता ससाना कुराहरुमा टि्वटर फलोअर, फेसबुक लाइक्स वा बिक्री हुने संख्या पर्छन्। यस्ता लेखकहरु पानीमा दार्शनिक कमलजस्ता हुँदैनन्।
तपाईं यसमा लड्न सक्नु हुन्न
मैले टि्वटरको निश्चितता मेरो पहिलो पुस्तकको पहिलो तीनप्रति बिक्री हुनासाथ महसुस गरेकी थिएँ। मेरो आमाले दुईप्रति किन्नुभयो भने मेरो श्रीमान्ले तेस्रो प्रति किन्नु भयो। चौथो प्रति बिक्री गर्न भने मुटु नै गाँठो पर्ने दुविधा भयो। नजिकका आफन्तहरुसँग बिक्री गर्न पुग्दा मैले एउटै प्रश्न पटक–पटक सामना गर्नुपर्‍यो। उनीहरुले मलाई सोधे, बच्चा पाउनुको सट्टा किन किताब लेख्ने दुःख गरेको? 
यदि म सोसल मिडियामा थिएँ भने, मैले अपरिचित व्यक्तिहरुलाई पनि मेरो पुस्तक किन्न आग्रह गर्न सक्थेँ। म आफूले सही छनोट गरेकोमा ढुक्क भएँ।
१४० क्यारेक्टरको सीमा भएको टि्वरमा रहनुका धेरै फाइदा छन्। मैले भन्नैपर्छ कि केही सम्पादकहरुले लेखकको समुदायका लागि टि्वटरले गरेको कुरा जे छ, त्यो गर्न सक्छन्। पाठकहरुले ४०० पानाको पुस्तकमा उनीहरुले चाहेको कुरा छ र पूरा पैसा असुल हुन्छ भन्ने कुरा सुनिश्चित हुन चाहन्छन्।
टि्वटरले लेखकलाई अडियन्सको ध्यान तान्न मात्र सिकाउँदैन। यसले तपाईंलाई स्पष्टता र अन्तिम रुपलाई सम्झौता नगरी सटिक लेख्न सिकाउँछ। यसले तपाईंको दर्शक/स्रोतासँग सम्पर्कमा रहिरहन र अल्भि्करहन पनि सिकाउँछ।
संसार बदल्दै, एक पल्टमा एउटा टि्वट
टि्वटरबिनाको समाज विश्वव्यापी अर्थतन्त्रका लागि पनि क्षति हो। हरेक उद्योगको माग र आपूर्तिको बल पुस्तकमा पनि लागु हुन्छ। त्यसैले, टि्वटरले पाठकहरुलाई कुनै लेखकको पुस्तक पढाउनका लागि यकिन बनाउन सहयोग गर्छ। टि्वटरले हरेक लेखकभित्र रहेको जीवनको बढ्दो राजनीतिक धकेल्याइँलाई सन्तुष्ट पार्न पनि सहयोग गर्छ। यस्ता व्यक्तिहरुका लागि टि्वटरले एउटा प्लेटफर्मको रुपमा पनि काम गर्छ। राजनीतिक व्यक्तिहरुले धेरै बोल्छन् तर काम कम गर्छन्।
टि्वटरले लेखकको, लेखकका लागि र लेखकबाट संसारलाई बचाइरहेको छ। कसैलाई पनि अन्यथा भन्न नदिनुहोस्। अवश्य पनि १४० क्यारेक्टरभन्दा बढीमा भन्न नदिनुहोस्।