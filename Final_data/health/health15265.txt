तरकारी खानेलाई मुटुको व्यथा लाग्ने खतरा १३ प्रतिशत कम र ८०० ग्राम खाँदा २८ प्रतिशत कम हुन्छ । २०० ग्रामले क्यान्सरको खतरा ४ प्रतिशत कम हुन्छ जबकि ८०० ग्रामले १३ प्रतिशत कम हुन्छ । यस्तै फलफूल तथा तरकारी २०० ग्राम मात्र खाँदा असमयमै हुने मृत्युमा १५ प्रतिशतले कमी हुन्छ भने ८०० ग्राम खाँदा ३१ प्रतिशत कम हुन्छ।
शोधमा संलग्न चिकित्सक डगफिन अन भन्छन्, ‘फलफूल तथा तरकारी खाँदा कोलेस्ट्रल तह र रक्तचाप निकै कम हुन्छ । यसले हाम्रो प्रतिरक्षा प्रणालीलाई उम्दा बनाउँछ। साथै यसले हाम्रो रक्तधमनीलाई स्वस्थ बनाउँछ । यसमा भएको पोषक तŒवहरुका कारणले हामीलाई फाइदा पुगेको हो भन्ने बिर्सनु हुँदैन। किनभने यिनमा कैयौँ किसिमका एन्टीअक्सिडेन्ट हुन्छ । यसले डिएनएलाई पार्ने कुनै पनि किसिमको क्षतिलाई कम गराउँछ । जसै डिएनएको क्षति कम हुन्छ, हामीलाई क्यान्सरको खतरा पनि कम हुन्छ।
हुन त विश्व स्वास्थ्य संगठनले दिनभरिमा पाँच पटक (चार सय ग्राम) खानुपर्ने सुझावलाई पनि सर्वसाधारणले मानिरहेका हुँदैनन् । लन्डनमा त यति मात्रामा फलफूल तथा सागपात तीन जनामध्ये एक जनाले मात्रै खान पाउने गरेको वा खाने गरेको एउटा अध्ययनले देखाएको छ।
बिबिसी