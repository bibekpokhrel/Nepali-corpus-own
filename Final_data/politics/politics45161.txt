पत्निको सम्बन्ध विच्छेद
० अगंभंग बाहेकको बढीमा एक वर्षसम्म कैद हुन सक्ने कुटपिट
० गाली बेइज्जती
० लुटपिट
० पशुपंक्षी छाडा छाडेको वा पशुपंक्षी राख्दा वा पाल्दा लापरबाही गरी अरुलाई असर पारेको
० अरूको आवासमा अनाधिकृत प्रवेश गरेको
० अर्काको हकभोग रहेको जग्गा आवाद वा भोगचलन गरेको
० ध्वनि प्रदुषण गरी वा फोहरमैला फ्याँकी छिमेकीलाई असर पु-याएको
० प्रचलित कानुनबमोजिम मेलमिलाप हुनसक्ने व्यक्ति वादी भई दायर हुने अन्य देवानी र एक वर्षसम्म कैद हुने फौजदारी विवाद
न्यायिक समितलाई दिइएका १३ अधिकार
० आलीधुर बाँध, पैनी, कुलो वा पानीघाटको बाँडफाँट तथा उपयोग
० अर्काको बाली नोक्सानी गरेको
० चरण, घाँसदाउरा
० ज्याला मजदुरी नदिएको
० घरपालुवा, पशुपंक्षी हराएको वा पाएको
० जेष्ठ नागरिकको पालनापोषण तथा हेरचाह नगरेको
० नाबालक छोराछोरी वा पति÷पत्निलाई इज्जत आमदअनुसार खानलाउन वा शिक्षादीक्षा नदिएको
० वार्षिक २५ लाख रुपैयाँसम्मको बिगो भएको घरबहाल र घरबाहल सुविधा
० अन्य व्यक्तिको घर जग्गा वा सम्पत्तिलाई असर पर्नेगरी रूखविरुवा लगाएको
० आफ्नो घर बा बलेसीबाट अर्काको घरजग्गा वा सार्वजनिक जग्गामा पानी झारेको
० सधिँयारको जग्गाबाट झ्याल राखी घर बनाउनु पर्दा कानुनबमोजिम छाड्नुपर्ने परिणामको
जग्गा नछोडी बनाएको
० कसैको हक स्वामित्वमा भए पनि परापूर्वदेखि सार्वजनिकरूपमा प्रयोग हुँदैआएको बाटो, वस्तुभाउ निकाल्ने निकास, वस्तुभाउ चराउने चौर, कुलो नहर/पोखरी, पाटी/पौवा, अन्त्येष्ठि स्थल,धार्मिक स्थल वा अन्य कुनै सार्वजनिक स्थलको उपयोग गर्न नदिएको वा वाधा पु-याएको
० संघीयता प्रदेश कानुननले स्थानीय तहबाट निरूपण हुने भनी तोकेका अन्य विवाद
जिल्लाका सरकारी कार्यालय स्थानीय तहमा जाँदै
केन्द्रीकृत शासन प्रणालीअन्तर्गत जिल्लामा रहेका अधिकांश विषयगत सरकारी कार्यालय नयाँ संरचनासँगै स्थानीय तहमा हस्तान्तरण हुन थालेका छन्।
स्थानीय सरकार सञ्चालन ऐन २०७४ अनुसार गत चैत २९ गतेदेखि नै जिल्लाका विषयगत सरकारी कार्यालय स्थानीय तहमा हस्तान्तरण गर्ने  प्रक्रिया सुरू भइसकेको छ।
सरकारले जिल्लाका विषयगत कार्यालयका सम्पत्ति स्थानीय तहमा हस्तान्तरण गर्न ७७ वटै जिल्लामा जिल्ला समन्वय समितिका प्रमुखको संयोजकत्वमा ४ सदस्यीय समिति गठन गरेको छ। सो समितिमा सम्पत्ति हस्तान्तरण गर्नुपर्ने विषयगत कार्यालयका कार्यालय प्रमुख, कोष तथा लेखा नियन्त्रण कार्यालय प्रमुख, जिल्ला प्रशासन कार्यालयका अधिकृत र जिला समन्वय अधिकारी सदस्य रहेका छन्।
खारेजी हुने सरकारी कार्यालयको जग्गा, कार्यालय भवन, गाडी, फर्निचर, मेसीनरी, चलअचल सबै सम्पत्ति  अब स्थानीय तहमा हस्तान्तरण  भएका छन्। खारेज हुन लागेका कार्यालयको चलअचल सम्पत्तिको स्वामित्व अब कार्यालय रहेका सम्बन्धित गाउँपालिका या नगरपालिकामा रहने स्थानीय तह सेवा प्रवाहसम्बन्धी व्यवस्था २०७४ मा छ।   खारेज हुने कार्यालयको कार्यालय भवन जुन ठाउँमा  छ, त्यसको स्वामित्व सम्बन्धित गाउँपालिका या नगरपालिकाको हुने मन्त्रालयको भनाइ छ।
सरकारले केही दिनअघि स्थानीय तहमा सेवा प्रवाहसम्बन्धि व्यवस्था २०७४ पास गरेको छ। सो व्यवस्था पास भएसँगै  स्थानीय तहमा कर्मचारीको अभाव नहुने मन्त्रालयको भनाइ छ।  खारेज भएका सरकारी कार्यालयका सबै कर्मचारी अब स्थानीय तहको मातहतमा आउने छन्। सरकारले यसअघि नै स्थानीय तहमा करिब ५७ हजार कर्मचारी पठाउने निर्णय गरेको छ।  हाल करिव २० हजार कर्मचारी मात्र स्थानीय तहमा कार्यरत छन्।
जिल्ला प्रशासन कार्यालय, जिल्ला प्रहरी कार्यालय, जिल्ला समन्वय समिति (जिल्ला विकास समितिको ठाउँमा ) र जिल्ला अदालत खारेज नहुने भएका छन्। जिल्ला मालपोत कार्यालय र जिल्ला नापी कार्यालय तत्काल खारेज नहुने मन्त्रालयले जनाएको छ। ‘अहिले हामी अन्तरिम व्यवस्था गर्दैछौँ । हाल खारेज नभए पनि मालपोत कार्यालय र नापी कार्यालय पछि खारेज हुनेछन्,’ संघीय मामिला तथा सामान्य प्रशासनमन्त्री लालबाबु पण्डित भन्छन्।
नयााँ संरचनासँगै जिल्ला वन कार्यालय, सिँचाइ कार्यालय, खानेपानी कार्यालय, हुलाक कार्यालय, कृषि विकास कार्यालय, पशु सेवा कार्यालय, जल उत्पन्न तथा प्रकोप व्यवस्थापन कार्यालय, सहकारी कार्यालय, जिल्ला भेटनरी कार्यालयलगायतका कार्यालय स्थानीय तहमा हस्तान्तरण गर्ने प्रक्रिया सुरु भएको संघीय मामिला तथा समान्य प्रशासन मन्त्रालयले जनाएको छ । यसैगरी जिल्ला भूमिसुधार कार्यालय, जिल्ला खाद्य प्रविधि,सडक डिभिजन, महिला तथा बालबालिका, घरेलु तथा साना उद्योग कार्यालयलगायत पनि खारेजीमा परेका छन्।
केन्द्रमा घटे मन्त्रालय र कर्मचारी
मुलुक संघीय संरचनमा गएसँगै केन्द्रमा मन्त्रालयको संख्या कटौती भएको छ। अब केन्द्रमा २१ मन्त्रालय मात्रै रहेका छन्।
यसैगरी २१ मन्त्रालयमा कार्यरत कर्मचारी दरबन्दीमध्ये ६ सय १२  दरबन्दी  कटौती गर्ने निर्णय पनि सरकारले गरेको छ।  नयाँ प्रस्तावअनुसार २१ मन्त्रालयमा अब कर्मचारी दबरन्दी संख्या २ हजार ६ सय ५२ कायम गरिएको छ। यसअघि २१ मन्त्रालयमा कर्मचारी दरबन्दी ३ हजार २ सय ६४ थियो। कटौती भएका करिब ६ सय कर्मचारीमध्ये दुई सयको हाराहारीमा खरिदार, सुब्बा  रहेका छन्। यसैगरी सचिवदेखि ड्राइभरसम्मको दरबन्दी कटौती गरिएको छ।
नयाँ व्यवस्थाअनुसार, कृषि, भूमि व्यवस्था सहकारी मन्त्रालयमा ४ वटा सचिवको  दरबन्दी घटाएर ३ वटामा राखिएको छ। यसैगरी ऊर्जा, जलस्रोत तथा सिँचाइ मन्त्रालयमा ३ वटा सचिवको दरबन्दी घटाएर २ मा झारिएको छ। नयाँ व्यवस्थाअनुसार स्थानीय तहमा ५७ हजार ३ सय ५४ कर्मचारी पठाउने निर्णय गरिएको छ। जिल्ला  विषयगत सरकारी कार्यालयमा कार्यरत करिब २० हजार कर्मचारीलाई पनि स्थानीय तहमै पठाउने निर्णय सरकारले गरेको छ।
स्थानीय तहका २२ अधिकार
० नगर प्रहरी
० सहकारी संस्था
० एफएम सञ्चालन
० स्थानीय  कर
सम्पत्ति  कर,  घर  बहाल  कर,  घर  जग्गा  रजिष्टे«सन  शुल्क, सवारी साधन  कर,  सेवा  शुल्क  दस्तुर,  पर्यटन  शुल्क,  विज्ञापन  कर, व्यवसाय  कर,  भुमिक र मालपोत, दण्ड जरिवाना,  मनोरञ्जन  कर, मालपोत संकलन
० स्थानीय सेवाको व्यवस्थापन
० स्थानीय तथ्यांक र अभिलेख संकलन
० स्थानीयस्तरका विकास आयोजना तथा परियोजना
० आधारभूत र माध्यमिक शिक्षा
० आधारभूत स्वास्थ्य र सरसफाइ
० स्थानीय बजार व्यवस्थापन, वातावरण संरक्षण र जैविक विविधता
० स्थानीय, ग्रामीण, कृषि सडक, सिंचाइ
० गाउँसभा,  नगरसभा,  जिल्लासभा,  स्थानीय  अदालत,  मेलमिलाप  र मध्यस्थताको व्यवस्थापन
० स्थानीय अभिलेख व्यवस्थापन
० घर जग्गाधनी पुर्जा वितरण
० कृषि तथा पशुपालन, कृषि उत्पादन व्यवस्थापन, पशु स्वास्थ्य, सहकारी
० ज्येष्ठ नागरिक, अपांगता भएका व्यक्ति र अशक्तको व्यवस्थापन
० बेरोजगारको तथ्यांक संकलन
० कृषि प्रसारको व्यवस्थापन, सञ्चालन र नियन्त्रण
० खानेपानी, साना जलविद्युत् आयोजना, वैकल्पिक ऊर्जा
० विपद् व्यवस्थापन
० जलाधार, वन्यजन्तु, खानी तथा खनिज पदार्थको संरक्षण
० भाषा, संस्कृति र ललितकलाको संरक्षण र विकास