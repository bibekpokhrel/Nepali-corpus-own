कार्यकर्ताले आफ्ना गतिविधी गरेर अरु पार्टीले गरेका गलत कार्यको निगरानीसँगै आफ्नै पार्टीमा पनि जाम हुन नदिन र खिया लाग्न नदिन विभिन्न गतिविधी गर्नुपर्छ ।’
नेता कार्कीले जसलाई जे जिम्मेवारी दिएको हो, त्यो पुरा गरेमा पार्टीमा सुधार आउने आशा गरे । ‘अहिले काँग्रेसमा जसले बढी अवसर पाउँछन् । तिनीहरुबीचमा बढी विवाद छ,’ उनले भने, ‘जसले अवसर पाएको छैन् । त्यो कार्यकर्ता त सक्रियतापूर्वक काम गरि रहेको  छ।’
उनले अब पार्टीमा नेताको अनुहार नदेख्ने, नेताको चाकडी नगरि वफादारीपूर्वक काम गर्ने र व्यक्तिगत स्वार्थमा नलाग्नेलाई पार्टीले विशेष सम्मान गर्नुपर्ने बताए । ‘जुन कार्यकर्ताले नेताको मुख देख्न पाएको छैन, निरन्तर पार्टीका निम्ति खट्छन, तिनीहरुले मात्र काँग्रेसलाई बनाउन योगदान गर्छन,’ उनले भने।
 उनले नेता–कार्यकर्ताले चुनाबमा हार बेर्होरेको कुरामा मात्र वहस गरेर समय खर्चनुको सट्टा अब पाँच बर्षभित्रमा काँग्रेसलाई १ नं. पार्टी बनाउने योजनासाथ अघि बढनुपर्ने सुल्झाए । ‘दोस्रो र तेस्रो पार्टी मिल्दा पहिलो भए,’ उनले भने, ‘अर्को दुईवटा पार्टी एउटै भए जसरी चुनाब लडे , हामी एउटा पार्टी दुईवटा जस्तो भएर लड्यौ, हारको अरु कुनै कारण छैन् । यसैमा बहस गरेर रुमलिएर बस्नु आवश्यक छैन ।’
उनले पार्टी नेतृत्व शेरबहादुर देउवालाई बचाउँ गदैं निश्चित अवधिका लागि निर्वाचित भएपछि निर्वाध रुपमा काम गर्नु दिनुपर्ने बताए ।
कार्यक्रममा नेपाली काँग्रेस प्रदेश नं. १ का संसदीय दलका नेता राजीव कोइरालाले आफ्नो जिम्मेवारी अनुसार नेता–कार्यकर्ताले काम गरेमा पार्टीमा सुधार आउने जिकिर गरे ।