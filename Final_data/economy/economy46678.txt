बजेट तयार गरिसक्नुपर्छ । आर्थिक मामिला मन्त्रालयले प्रि–बजेट छलफल सुरु गरिसकेको छ । मन्त्रालयका सचिव ढुण्डीराज निरौलाले सबै मन्त्रालयका सचिव र योजना शाखाका प्रमुखहरुसँग दुई पटक प्रि–बजेट छलफल गरिएको बताए ।
 

 बजेटबारे सांसद अनभिज्ञ
प्रदेश सांसदहरुले बजेटको रातो किताव (रेडबुक) नपाउँदा आफ्नो निर्वाचन क्षेत्रमा चालू आर्थिक वर्षको तीन महिनाका लागि विनियोजन गरिएको बजेटको बारेमा जानकारी पाउन सकेका छैनन् । आर्थिक मामिला मन्त्रालयले संसदहरुलाई मात्रै होइन्, मन्त्रालयलाई पनि बजेट पारित भएको सात दिनपछि अख्तियारी प्रदान गरेको छ।
दैलेखका सांसद धर्मराज रेग्मीले सरकारले रेडबुक उपलब्ध नगराउँदा आफ्नो क्षेत्रको विकास बजेटका बारेमा जानकारी पाउन नसकेको बताए । ‘जेठ १५ बाट प्रि–बजेट छलफलमा लाग्नुपर्छ, चालू आर्थिक वर्षको बजेटका बारेमा सरकारले सांसदहरुलाई अहिलेसम्म औपचारिक जानकारी गराएको छैन्’ उनले भने, ‘सांसदलाई नै जानकारी नभएको बजेट कसरी कार्यान्वयन होला र !’ रेग्मीले संसदमा बजेटमाथि छलफलका क्रममा आर्थिक मामिला मन्त्रीले आफ्नो जिल्ला सल्यानमा धेरै बजेट छुट्याइएको भन्दै विरोध पनि गरेका थिए ।