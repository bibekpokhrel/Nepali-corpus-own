३३० लाई क्याप्टेन वेद उप्रेतीले एभिएसन म्युजियम बनाएका छन्। काठमाडौँको सिनामंगलमा राखिएको उक्त एयरबसको ककपिटभित्र राइट ब्रदर्सको पालादेखि अहिलेसम्मका मोडेल एयर क्राफ्ट र फिस्टेल एयरको हेलिकप्टर पनि राखिएको छ। 
धनगढीमा राखिएको कस्मिक एयरको विमान पनि हाल ‘एयरक्राफ्ट म्युजियम’ का रुपमा सञ्चालित छ। सर्वसाधारण ती म्युजियममा शुल्क तिरेर घुम्न जाने गरेका छन्। 
विसं २०३० जेठ २८ मा विराटनगरबाट नेपाल राष्ट्र बैंकको ३० लाख भारतीय रुपैयाँ बोकेर काठमाडौँ आउँदै गरेको तात्कालीन शाही नेपाल वायु सेवा निगमको विमान काँग्रेसका पूर्व सभापति एवं पूर्व प्रधानमन्त्री गिरिजाप्रसाद कोइरालाको योजनामा अपहरण गरिएको थियो। 
नेपाली राजनीतिक क्रान्तिका अग्रणी व्यक्ति बिपी कोइरालासहितका नेताहरुले लामो समय जेल जीवन बिताएको सुन्दरीजलस्थित बिपी सङ्ग्रहालयमा जहाज राखिएको छ। संग्रहालय पनि ऐतिहासिक पर्यटकीय गन्तव्यका रुपमा विकसित हुँदै गएको छ। दुर्घटनामा परेका तथा काम नलाग्ने भएका यस्ता विमानलाई स्याहार्ने र अवलोकनका लागि राख्ने प्रयास प्रशंसनीय छ। रासस