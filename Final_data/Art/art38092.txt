सञ्जयलिला भन्सालीले रणवीर सिंह र दीपिका पादुकोणलाई साथमा लिएर ३ सुपरहिट फिल्म बनाइसकेका छन्।
भर्खरै रिलिज भएको ‘पद्मावत’ले आजसम्मका उनका फिल्मले पाएको सफलतालाई माथ दिएपछि उनी थप चर्चामा छन्। 
फिल्ममा रणवीर र दीपिकाको कामले पनि चौतर्फी तारिफ पाएको छ। यो फिल्मको सफलतापछि अब भन्साली अर्काे प्रोजेक्टको लागि खाका कोर्दै छन्। 
भारतीय सञ्चारमाध्यमका अनुसार निर्देशक भन्सालीले रणवीर र दीपिकालाई अर्को ३ फिल्मका लागि साइन गराइसकेका छन्। खबरका अनुसार भन्सालीले कामप्रति उनीहरुको समर्पण देखेर आफ्नो फिल्ममा आबद्ध गराउन लागेका हुन्।
कामप्रतिको उनीहरुको लगावलाई देखेर नै उनले दीपिका र रणवीरलाई लगातार ३ फिल्ममा काम गराएका थिए। 
अब उनीहरुको आगामी ६ वर्षे यात्रा लागि भन्सालीसँगै तय भएको छ।
भन्सालीले एक अन्तर्वार्ताको दौरान दीपिकाको प्रशंसा गर्दै असाध्यै मेहनती र उनीसँग काम गर्दा सन्तोष मिल्ने बताएका थिए। उनले रणवीरलाई पनि आफूले जति अरुले बुझ्न नसक्ने बताएका थिए।